## Przykładowe programy

. Kalkulator liczb rzeczywistych z operatorami: +-*/|&^!** log ();
uruchomienie: calc.rb wyrazenie Tutaj całość jest prosta do momentu w którym
trzeba zaimplementować nawiasy. Zwykle tłumaczę że wtedy trzeba zrobić sobie
parser z maszyną stanów, ewentualnie konwertować wyrażenie na odwrotną notację
polską i zaimplementować stos.

. Analizator dat urodzin który wyszuka daty w słowniku (np. d2w.rb 20181103)
To dość prosty program. Opiera się na pomyśle, że w rubym można konwertować
podstawy systemów liczbowych i dzięki temu np. data urodzenia np. moja
skonwertowana za pomocą wyrażenia 19720815.to_s(36) generuje napis "bqoof".
Należy podać datę i program ma sprawdzić, czy dany ciąg liter występuje w
słowniku języka polskiego (mamy taki słownik z aspella, zawiera ponad 100k słów
polskich z odmianą). Program w takiej wersji jest za prosty, i jego rozwinięcie
może być dość ciekawe: można zażądać odwrotnej operacji – zamiany słowa na
datę. Niestety, np. "piotr".to_i(36) generuje liczbę 42862383, która nie jest
prawidłową datą. Jeżeli jednak przyjmiemy taką datę w której podano dowolną
liczbę miesięcy (23) i dni (83), to można wyliczyć prawidłową datę która
powstanie po dodaniu 13 miesięcy i 83 dni do roku 4285. Zadanie wtedy polega na
tym, aby program wyszukał zbliżone do danego wyrazu daty, które mają jakiś
sens.
+
Można też byłoby podać datę i program miałby poszukać słów ze słownika
pasujących do pewnego obszaru czasu wokół daty. Za to zadanie zabrały się osoby
początkujące, ale moim zdaniem nie jest ono tak do końca proste.

. Kalkulator liczb zespolonych w postaci zespolonej wielomianowej (np. icalc.rb
"2i+3i") Tutaj podniosłem poprzeczkę i zażądałem, aby liczby zespolone miały
postać ogólną, złożoną z sumy liczby rzeczywistej i dowolnej liczby czynników
urojonych, w postaci a+bi+cj+... aż do jakiegoś n. To zadanie przeraziło
wszystkich na tyle, że chyba nikt go nie próbuje, a w gruncie rzeczy sprowadza
się ono do ogranięcia mnożenia wielomianów... Bo kalkulator ma być akurat dość
prosty.
